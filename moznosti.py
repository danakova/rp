Vysoké pohoria ovplyvňujú prúdenie vzduchu. Od nadmorskej výšky závisí podnebie (teplota, zrážky...)
Vodné plochy absorbujú a uvoľňujú teplo - zmierňujú teplotné extrémy podnebia. Vyparujúca sa voda zvlhčuje ovzdušie.
Rastliny produkujú kyslík do atmosféry. Rastliny spotrebúvajú oxid uhličitý z atmosféry. Rastliny vyparovaním vody zvlhčujú atmosféru (menia mikroklímu).
Živočíchy spotrebúvajú kyslík z atmosféry. Živočíchy produkujú oxid uhličitý do atmosféry.
Charakter pôdy ovplyvňuje pohlcovanie svetla a tým teplotu vzduchu nad povrchom.
Človek spotrebúva kyslík z atmosféry. Človek produkuje oxid uhličitý do atmosféry. Človek znečisťuje atmosféru emisiami a prachom.
Vietor spôsobuje prenáša prach a piesok - mení povrch (napr. púšte)
Tečúca voda prenáša rôzne veľké úlomky hornín z vyšších polôh do nižších polôh (z pohorí do nížin alebo až do morí) a tak formuje vzhľad krajiny. Voda rozpúšťa vápence a vytvára v nich jaskyne.
Korene rastlín v puklinách skál počas rastu trhajú skaly.
Koraly, mäkkýše a iné živočíchy s vápenatými schránkami vytvárajú nové vrstvy hornín - vápencov.
Chemické procesy v pôde menia minerály v horninách.
Človek využíva horniny a minerály ako nerastné suroviny. Človek mení reliéf podľa svojich potrieb (zarovnanie pre výstavbu, buduje kanály, zárezy, násypy, haldy, tunely...).
Zrážky z atmosféry sú zdrojom vody vo vodných tokoch.
Povrch a horniny v litosfére ovplyvňujú smer korýt vodných tokov. Minerály z hornín sa rozpúšťajú vo vode a ovplyvňujú chemické zloženie povrchových aj podzemných vôd.
Rastliny vo a pri vodách ovplyvňujú kvalitu a čistotu vody.
Živočíchy ovplyvňujú kolobeh látok vo vodách, najmä v mori.
Pôda zadržiava vodu a ovplyvňuje tvorbu podzemných vôd.
Človek znečisťuje povrchové aj podzemné vody, moria a oceány. Človek mení kolobeh vody najmä na územiach s nedostatkom vody.
Vietor prenáša peľ aj semená niektorých rastlín.
Od zloženia hornín závisí koľko a aké minerálne látky sú dostupné pre rastliny.
Rastliny potrebujú k životu kvapalnú vodu. Voda je životným prostredím vodných rastlín.
Živočíchy pomáhajú v opeľovaní rastlín a rozširovaní semien.  
Pôda poskytuje vodu s minerálnymi látkami na rast rastlín. Pôda poskytuje oporu pre korene rastlín.
Ľudské aktivity môžu ničiť prirodzené biotopy rastlín. Človek výrubom odstránil lesy. Človek na iných miestach vysádza a pestuje lesy. 
Počasie ovplyvňuje aktivitu živočíchov. Vietor pomáha živočíchom pri lietaní a migráciách.
V rôznych nadmorských výškach žijú rôzne druhy živočíchov. Na skalnatom dne žijú iné živočíchy ako na piesčitom dne.
Živočíchy potrebujú k životu kvapalnú vodu. Voda je životným prostredím vodných živočíchov. Prúdenie vody pomáha k migráciám živočíchov.
Rastliny poskytujú potravu a útočisko pre živočíchy.         
Pôda je prostredím života pôdnych živočíchov (krt, larvy hmyzu, mravce...)
Ľudské aktivty menia životné prostredie a tým aj výskyt živočíchov v prírode. Človek priamo likviduje niektoré živočíšne druhy. Človek ochranou prispieva k udržaniu a rozšíreniu niektorých druhov živočíchov.
Od podnebia závisí vznik a vlastnosti pôdy vrátane úrodnosti.
Z hornín litosféry vzniká pôda a to určuje jej vlastnosti, napr. pôdny druh (ľahké, stredne ťažké, ťažké pôdy)
Voda prispieva k tvorbe a vlastnostiam pôd - napr. transportom látok v pôde nahor alebo nadol mení pôdne typy.
Odumierajúce časti rastlín sa rozkladajú a vzniká z nich pôdny humus.
Živočíchy prispievajú k rozkladu organických látok v pôde. Dážďovky prekyprujú pôdu.
Vhodné postupy obrábania zúrodňujú pôdu. Niektoré ľudské aktivity znečisťujú a znehodnocujú pôdu. Výstavbou ľudia zničia pôdu.
Počasie ovplyvňuje aktivity človeka (poľnohospodárstvo, doprava, pohyb v prírode...) Podnebie je významný faktor pre osídlenie a využívanie územia človekom.
Prítomnosť alebo neprítomnosť nerastných surovín rozhoduje o hospodárskom využití územia. Charakter terénu ovplyvňuje výstavbu budov, ciest...
Človek potrebuje vodu na pitie, zavlažovanie, priemysel... Vodné plochy sú významné pre dopravu. Vodné plochy a ich pobrežia sa využívajú na rekreáciu a športové aktivity. 
Rastliny poskytujú človeku kyslík. Rastliny sú základnou zložkou potravy ľudí. Ľudia používajú rastliny na kŕmenie hospodárskych zvierat. Rastliny poskytujú človeku materiály (bavlna, drevo, bioetanol, bionafta...)
Živočíchy poskytujú človeku potravu (mäso, mlieko, vajcia, med...). Živočíchy sú zdrojom rôznych materiálov (vlna, koža, hodváb, vosk...). Živočíchy uľahčujú človeku prácu - nosenie bremien, cestovanie. Domestikované živočíchy sú spoločníkmi človeka (napr. pes, mačka...).
Pôda je základný výrobný prostriedok v poľnohospodárstve - od nej závisí výživa ľudstva.
